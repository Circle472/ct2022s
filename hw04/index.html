<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>程式作業四</title>
	<script src="https://d3js.org/d3.v7.min.js" charset="utf-8"></script>
	<style type="text/css">
		a {
			border: 3px solid #FF5151;
			border-radius: 10px;
			font-size: 16px;
		}
		body {
			font-family: 'circlefont';
  			font-weight: 900;
		}
		@font-face {
			font-family: MyHelvetica;
			src: local("circlefont"), url(circlefont.ttf);
			font-weight: bold;
		}
		a:visited { color: #0000EE; }
		a:hover { color: #FF5151; }
	</style>
</head>
<body  style="background-color: #F1E1FF; text-align: center">
	<a href="./circlefont.ttf"><b style="font-family:  Tahoma;">&emsp;點我下載 </b><b>CircleFont&emsp;</b></a>
	<h1>長恨歌</h1>
	<h2>白居易</h2>
	漢皇重色思傾國，御宇多年求不得。楊家有女初長成，養在深閨人未識。<br>
	天生麗質難自棄，一朝選在君王側。回眸一笑百媚生，六宮粉黛無顏色。<br>
	春寒賜浴華清池，溫泉水滑洗凝脂。侍兒扶起嬌無力，始是新承恩澤時。<br>
	雲鬢花顏金步搖，芙蓉帳暖度春宵。春宵苦短日高起，從此君王不早朝。<br>
	承歡侍宴無閒暇，春從春遊夜專夜。後宮佳麗三千人，三千寵愛在一身。<br>
	金屋妝成嬌侍夜，玉樓宴罷醉和春。姊妹弟兄皆列土，可憐光彩生門戶。<br>
	遂令天下父母心，不重生男重生女。驪宮高處入青雲，仙樂風飄處處聞。<br>
	緩歌慢舞凝絲竹，盡日君王看不足。漁陽鼙鼓動地來，驚破霓裳羽衣曲。<br>
	九重城闕煙塵生，千乘萬騎西南行。翠華搖搖行復止，西出都門百餘里。<br>
	六軍不發無奈何，宛轉蛾眉馬前死。花鈿委地無人收，翠翹金雀玉搔頭。<br>
	君王掩面救不得，回看血淚相和流。黃埃散漫風蕭索，雲棧縈紆登劍閣。<br>
	峨嵋山下少人行，旌旗無光日色薄。蜀江水碧蜀山青，聖主朝朝暮暮情。<br>
	行宮見月傷心色，夜雨聞鈴腸斷聲。天旋地轉回龍馭，到此躊躇不能去。<br>
	馬嵬坡下泥土中，不見玉顏空死處。君臣相顧盡沾衣，東望都門信馬歸。<br>
	歸來池苑皆依舊，太液芙蓉未央柳。芙蓉如面柳如眉，對此如何不淚垂。<br>
	春風桃李花開日，秋雨梧桐葉落時。西宮南內多秋草，落葉滿階紅不掃。<br>
	梨園弟子白髮新，椒房阿監青娥老。夕殿螢飛思悄然，孤燈挑盡未成眠。<br>
	遲遲鐘鼓初長夜，耿耿星河欲曙天。鴛鴦瓦冷霜華重，翡翠衾寒誰與共。<br>
	悠悠生死別經年，魂魄不曾來入夢。臨邛道士鴻都客，能以精誠致魂魄。<br>
	爲感君王輾轉思，遂教方士殷勤覓。排空馭氣奔如電，昇天入地求之遍。<br>
	上窮碧落下黃泉，兩處茫茫皆不見。忽聞海上有仙山，山在虛無縹渺間。<br>
	樓閣玲瓏五雲起，其中綽約多仙子。中有一人字太真，雪膚花貌參差是。<br>
	金闕西廂叩玉扃，轉教小玉報雙成。聞道漢家天子使，九華帳裏夢魂驚。<br>
	攬衣推枕起徘徊，珠箔銀屏迤邐開。雲鬢半偏新睡覺，花冠不整下堂來。<br>
	風吹仙袂飄飄舉，猶似霓裳羽衣舞。玉容寂寞淚闌干，梨花一枝春帶雨。<br>
	含情凝睇謝君王，一別音容兩渺茫。昭陽殿裏恩愛絕，蓬萊宮中日月長。<br>
	回頭下望人寰處，不見長安見塵霧。惟將舊物表深情，鈿合金釵寄將去。<br>
	釵留一股合一扇，釵擘黃金合分鈿。但教心似金鈿堅，天上人間會相見。<br>
	臨別殷勤重寄詞，詞中有誓兩心知。七月七日長生殿，夜半無人私語時。<br>
	在天願作比翼鳥，在地願爲連理枝。天長地久有時盡，此恨綿綿無絕期。<br><br>
	<hr>
	<h1>琵琶行</h1>
	<h2>白居易</h2>
	<p style="width: 65%;  margin: auto;">元和十年，予左遷九江郡司馬。明年秋，送客湓浦口，聞舟中夜彈琵琶者，聽其音，錚錚然有京都聲。問其人，本長安倡女，嘗學琵琶於穆、曹二善才，年長色衰，委身爲賈人婦。遂命酒，使快彈數曲。曲罷憫然，自敘少小時歡樂事，今漂淪憔悴，轉徙於江湖間。予出官二年，恬然自安，感斯人言，是夕始覺有遷謫意。因爲長句，歌以贈之，凡六百一十六言，命曰《琵琶行》。</p><br>
	潯陽江頭夜送客，楓葉荻花秋瑟瑟。主人下馬客在船，舉酒欲飲無管絃。<br>
	醉不成歡慘將別，別時茫茫江浸月。忽聞水上琵琶聲，主人忘歸客不發。<br>
	尋聲暗問彈者誰？琵琶聲停欲語遲。移船相近邀相見，添酒回燈重開宴。<br>
	千呼萬喚始出來，猶抱琵琶半遮面。轉軸撥絃三兩聲，未成曲調先有情。<br>
	弦弦掩抑聲聲思，似訴平生不得志。低眉信手續續彈，說盡心中無限事。<br>
	輕攏慢捻抹復挑，初爲《霓裳》後《六幺》。大弦嘈嘈如急雨，小弦切切如私語。<br>
	嘈嘈切切錯雜彈，大珠小珠落玉盤。間關鶯語花底滑，幽咽泉流冰下難。<br>
	冰泉冷澀弦凝絕，凝絕不通聲暫歇。別有幽愁暗恨生，此時無聲勝有聲。<br>
	銀瓶乍破水漿迸，鐵騎突出刀槍鳴。曲終收撥當心畫，四弦一聲如裂帛。<br>
	東船西舫悄無言，唯見江心秋月白。沉吟放撥插弦中，整頓衣裳起斂容。<br>
	自言本是京城女，家在蝦蟆陵下住。十三學得琵琶成，名屬教坊第一部。<br>
	曲罷曾教善才服，妝成每被秋娘妒。五陵年少爭纏頭，一曲紅綃不知數。<br>
	鈿頭銀篦擊節碎，血色羅裙翻酒污。今年歡笑復明年，秋月春風等閒度。<br>
	弟走從軍阿姨死，暮去朝來顏色故。門前冷落鞍馬稀，老大嫁作商人婦。<br>
	商人重利輕別離，前月浮樑買茶去。去來江口守空船，繞船月明江水寒。<br>
	夜深忽夢少年事，夢啼妝淚紅闌干。我聞琵琶已嘆息，又聞此語重唧唧。<br>
	同是天涯淪落人，相逢何必曾相識！我從去年辭帝京，謫居臥病潯陽城。<br>
	潯陽地僻無音樂，終歲不聞絲竹聲。住近湓江地低溼，黃蘆苦竹繞宅生。<br>
	其間旦暮聞何物？杜鵑啼血猿哀鳴。春江花朝秋月夜，往往取酒還獨傾。<br>
	豈無山歌與村笛？嘔啞嘲哳難爲聽。今夜聞君琵琶語，如聽仙樂耳暫明。<br>
	莫辭更坐彈一曲，爲君翻作《琵琶行》。感我此言良久立，卻坐促弦弦轉急。<br>
	悽悽不似向前聲，滿座重聞皆掩泣。座中泣下誰最多？江州司馬青衫溼。<br><br>
	<hr>
	<h1>千字文</h1>
	<h2>周興嗣　南梁</h2>
	天地玄黃，宇宙洪荒。日月盈昃，辰宿列張。寒來暑往，秋收冬藏。閏餘成歲，律呂調陽。<br>
	雲騰致雨，露結為霜。金生麗水，玉出崑崗。劍號巨闕，珠稱夜光。果珍李柰，菜重芥薑。<br>
	海鹹河淡，鱗潛羽翔。龍師火帝，鳥官人皇。始制文字，乃服衣裳。推位讓國，有虞陶唐。<br>	
	弔民伐罪，周發殷湯。坐朝問道，垂拱平章。愛育黎首，臣伏戎羌。遐邇壹體，率賓歸王。<br>	
	鳴鳳在樹，白駒食場。化被草木，賴及萬方。蓋此身髮，四大五常。恭惟鞠養，豈敢毀傷。<br>	
	女慕貞絜，男效才良。知過必改，得能莫忘。罔談彼短，靡恃己長。信使可覆，器欲難量。<br>	
	墨悲絲染，詩讚羔羊。景行維賢，剋念作聖。德建名立，形端表正。空谷傳聲，虛堂習聽。<br>	
	禍因惡積，福緣善慶。尺璧非寶，寸陰是競。資父事君，曰嚴與敬。孝當竭力，忠則盡命。<br>	
	臨深履薄，夙興溫凊。似蘭斯馨，如松之盛。川流不息，淵澄取映。容止若思，言辭安定。<br>	
	篤初誠美，慎終宜令。榮業所基，藉甚無竟。學優登仕，攝職從政。存以甘棠，去而益詠。<br>	
	樂殊貴賤，禮別尊卑。上和下睦，夫唱婦隨。外受傅訓，入奉母儀。諸姑伯叔，猶子比兒。<br>	
	孔懷兄弟，同氣連枝。交友投分，切磨箴規。仁慈隱惻，造次弗離。節義廉退，顛沛匪虧。<br>	
	性靜情逸，心動神疲。守真志滿，逐物意移。堅持雅操，好爵自縻。都邑華夏，東西二京。<br>	
	背邙面洛，浮渭據涇。宮殿盤鬱，樓觀飛驚。圖寫禽獸，畫綵仙靈。丙舍傍啟，甲帳對楹。<br>	
	肆筵設席，鼓瑟吹笙。升階納陛，弁轉疑星。右通廣內，左達承明。既集墳典，亦聚群英。<br>	
	杜稿鍾隸，漆書壁經。府羅將相，路俠槐卿。戶封八縣，家給千兵。高冠陪輦，驅轂振纓。<br>	
	世祿侈富，車駕肥輕。策功茂實，勒碑刻銘。磻溪伊尹，佐時阿衡。奄宅曲阜，微旦孰營。<br>	
	桓公匡合，濟弱扶傾。綺迴漢惠，說感武丁。俊乂密勿，多士寔寧。晉楚更霸，趙魏困橫。<br>	
	假途滅虢，踐土會盟。何遵約法，韓弊煩刑。起翦頗牧，用軍最精。宣威沙漠，馳譽丹青。<br>	
	九州禹跡，百郡秦并。嶽宗恒岱，禪主云亭。雁門紫塞，雞田赤城。昆池碣石，鉅野洞庭。<br>	
	曠遠綿邈，巖岫杳冥。治本於農，務茲稼穡。俶載南畝，我藝黍稷。稅熟貢新，勸賞黜陟。<br>	
	孟軻敦素，史魚秉直。庶幾中庸，勞謙謹敕。聆音察理，鑒貌辨色。貽厥嘉猷，勉其祗植。<br>	
	省躬譏誡，寵增抗極。殆辱近恥，林皋幸即。兩疏見機，解組誰逼。索居閒處，沉默寂寥。<br>	
	求古尋論，散慮逍遙。欣奏累遣，慼謝歡招。渠荷的歷，園莽抽條。枇杷晚翠，梧桐早凋。<br>	
	陳根委翳，落葉飄颻。遊鵾獨運，凌摩絳霄。耽讀翫市，寓目囊箱。易輶攸畏，屬耳垣牆。<br>	
	具膳餐飯，適口充腸。飽飫烹宰，飢厭糟糠。親戚故舊，老少異糧。妾御績紡，侍巾帷房。<br>	
	紈扇圓潔，銀燭煒煌。晝眠夕寐，藍筍象床。弦歌酒宴，接杯舉觴。矯手頓足，悅豫且康。<br>	
	嫡後嗣續，祭祀烝嘗。稽顙再拜，悚懼恐惶。牋牒簡要，顧答審詳。骸垢想浴，執熱願涼。<br>	
	驢騾犢特，駭躍超驤。誅斬賊盜，捕獲叛亡。布射遼丸，嵇琴阮嘯。恬筆倫紙，鈞巧任釣。<br>	
	釋紛利俗，並皆佳妙。毛施淑姿，工顰妍笑。年矢每催，曦暉朗曜。璇璣懸斡，晦魄環照。<br>	
	指薪修祜，永綏吉劭。矩步引領，俯仰廊廟。束帶矜莊，徘徊瞻眺。孤陋寡聞，愚蒙等誚。<br>	
	謂語助者，焉哉乎也。<br><br>
</body>
</html>